---
Title: Designprinciper
Description: En genomgång av tre webbplatsers designprinciper.
---




# Webbplatsers designprinciper
## En genomgång av tre webbplatser
*Detta är en rapport för en uppgift i kursen Design på BTH. Uppgiften går ut på att gå igenom tre webbplatser med avseende på deras designprinciper.*
# Urval - valda webbplatser
Urvalet gjordes i en kategori webbplatser som identifierats som som personsidor av författarna.
I avgränsningen av tre webbplatser i kategorin valdes en amerikansk internationell kvinnlig artist, en svensk manlig skådespelare och regissör, samt en svensk kvinnlig f.d. idrottare.
Följande webbplatser undersöks, i ovan nämnda ordning:
* https://www.taylorswift.com/
* https://www.johanrheborg.se/
* https://charlotte-kalla.se/




# Metod
För att undersöka sidorna med avseende på designprinciper utgår författarna från nedanstående punkter:
* **Kommentera webbplatsens mål och syfte. Varför finns webbplatsen till?**
* **Kommentera webbplatsens design och vad som kännetecknar den rent allmänt.**
* **Kommentera om du själv anser att designen gynnar webbplatsens mål och syfte, och/eller vilken känsla som designen ger.**
* **Lyft fram den eller de designprinciper du anser kännetecknar webbplatsens design och exemplifiera. Notera gärna vilka designelement som använts.**
* **Kika om designprinciperna som används är lika/olika för framsidan och undersidorna och kommentera.**


Personsidorna analyseras utifrån dessa punkter vilket ger ett resultat för respektive sida.


Angående designprinciper i punkt 4 så används bakgrundsmaterial “Design elements and principles”, vilket givits som kursmaterial [1]. Materialet definierar 20 designprinciper.




# Resultat
## Taylor Swift
<figure>
<img src="%base_url%/image/laddningstider/taylor_swift.png" title="Taylor Swifts webbplats, skärmavbild från slutet av november 2023">
<figcaption>Figur 1: TaylorSwift.com [2]</figcaption>
</figure>




* **Mål och syfte:** Webbplatsen syftar till att marknadsföra Swifts turné och senaste albumsläpp samt möjliggöra köp av profilprodukter (också kallat merchandise).
* **Allmänna kännetecken med avseende på design:** Mycket stora bilder och rörlig media. En hel del färger men generellt sett ganska dovt, pastellaktigt. Använder många olika designprinciper och upplevs av författarna som behaglig, trots stora bilder, mycket olika färg och massor av information.
* **Designen i relation till webbplatsens mål:** Webbplatsen gör oss  inspirerade och bidrar till att skapa ett varumärke för Swift, vilket antagligen bidrar till dess övergripande mål. Sidan upplevs inte som effektiv för att få oss att köpa biljetter eller merchandise. Sidan är otydlig och rörig, och man blir skickad till mer ändamålsenliga (och traditionellt designade) sajter för att göra detta på.
* **Designprinciper:** Sidan är full av olika designprinciper och det är kul!
 * Textur: Sidans bakgrund, vilken bland annat syns i menyn och längre ner på sidan, bakgrundsbilden till skivomslagen, stora rubriker osv. använder textur. Det skapar djup på sidan.
 * Skala, riktning och hierarki: Den första bilden och videon visar på en skala mellan Swift och texten, likväl som det finns en tydlig riktning (från ansiktet, till texten) och detta skapar någon typ av hierarki (detta gäller också de kommande bilderna). Bilderna på albumomslagen längre ner visar en stor bild till vänster (på vinylen) som sen blir mindre till höger (kassetten).
 * Symmetri och repetition: Den översta videon visar Swift till vänster och därefter kommer samma bild fast spegelvänd, i en stillbild.
 * Färg: Färgerna är generellt dova (pastellaktiga?) och ger ett antikt (indie?) uttryck, samtidigt som det är mycket olika färg. Skapar såväl ett glamouröst som jordnärda uttryck. 
* **Olika designprinciper på olika sidor:** Swifts sida är en “ensidig” sida, som kan sägas innehålla flera sidor i en när man scrollar ner. Det används redan så många designprinciper så det blir svårt att säga att andra används längre ner, men uttrycket förändras längre ner. Det finns t.ex. En bild längre ner på ett äldre album, kallad “Midnights”, där en tändares låga fladdrar. Oklart vilken designprincip det är, men det skapar ett lite annat varumärke. Färgerna är också annorlunda. Kanske stämmer detta bättre överens med det varumärke som Swift ville förmedla tidigare? 




## Johan Rheborg
<figure>
<img src="%base_url%/image/laddningstider/johan_rheborg.png" title="Johan Rheborgs webbplats, skärmavbild från slutet av november 2023">
<figcaption>Figur 2: JohanRheborg.se [3]</figcaption>
</figure>




* **Mål och syfte:** En mindre sida vars mål och syfte är att presentera Johan Rheborgs kommande framträdanden och arbete i form av främst beställningsbara fotografier.
* **Allmänna kännetecken med avseende på design:** Webbplatsen kännetecknas överlag av en minimalistisk stil i gråskala, förutom på kommande shower och dylikt som är mer färggranna.
* **Designen i relation till webbplatsens mål:** Författarna anser att designen gynnar webbplatsens mål. Den minimalistiska gråskala-stilen minner om stilistiska svartvita foton, vilket gör de beställningsbara fotografierna mer tilltalande. Fotografi-sidan tycks vara sidans huvudsakliga ändamål, då reklam för evenemang troligen sker mer effektivt i andra kanaler.
* **Designprinciper:** De designprinciper som kännetecknar sidan är överlag ett stort fokus på symmetri, och den tidigare nämnda lugna gråskalan sett till färgval, kompletterat med de färgrika posters som presenteras. Scaling används främst i val av större bilder både på Rheborg och för respektive föreställning eller podcasts medskapare. På fotografi-sidan används även designprincipen balans, till viss del asymmetrisk sådan, med ett större foto i mitten och två mindre i olika storlek vid sidan om. Vilket med den mindre, mer kompakta bilden, ger en viss känsla av att vikten av bilderna är jämn. Även framing används med en ambition att förhöja samtliga fotografier. På bland annat press-sida används grid för att skapa en ordningssam och attraktiv framtoning.
* **Olika designprinciper på olika sidor:** Startsidan är något mer färggrann än undersidorna, med aktuella färgrika posters som alla presenteras där. Troligen för att fånga ett intresse hos besökaren, medan syftet med den mer minimalistiska fotografisidan i gråskala troligen snarare är att skapa ett lugn och en exklusiv känsla.




## Charlotte Kalla
<figure>
<img src="%base_url%/image/laddningstider/charlotte_kalla.png" title="Charlotte Kallas webbplats, skärmavbild från slutet av november 2023">
<figcaption>Figur 3: CharlotteKalla.se [4]</figcaption>
</figure>




* **Mål och syfte:** Ytterligare en mindre sida vars mål och syfte är att presentera Charlotte Kalla, troligen till viss del för tänkbara uppdrag i form av exempelvis föreläsningar, ponerar författarna, samt beskriva hennes nyutgivna självbiografi.
* **Allmänna kännetecken med avseende på design:** Webbplatsen har överlag en ambition att vara stilren, med fokus på sådan typografi där ett medvetet val av icke-standard typsnitt tycks ha gjorts. Förutom detta har webbplatsen stort fokus på bilder med tävling och natur.
* **Designen i relation till webbplatsens mål:** Författarna anser att designen gynnar webbplatsens mål. Sidan ger ett professionellt intryck och är ordningsamt utformad. Flertalet bilder på Kalla i vinnande position samt stilistiska texter med smakfullt typsnitt ger en känsla av att Kalla har kloka saker att säga om idrottande.
* **Designprinciper:** De designprinciper som kännetecknar sidan är förutom symmetri och linjer även scaling, där fotografier på Kalla i vinnande position samt i naturen är i stort format och skapar en förståelse för sidans huvudsyfte. Webbplatsen har även inslag av designprincipen balans, en centrerad sådan, både i bilder, och placering av bilder, texter och samarbetspartners.
* **Olika designprinciper på olika sidor:** Webbplatsen består enbart av en sida.


# Analys
Rheborg och Swift använder många olika artistiska och vågade designprinciper. Kallas sida är betydligt mer ändamålsenlig och traditionell. Här går det att spekulera i att Swift har tillgång till väldigt bra designers och att Rheborgs artistiska sida har drivit på hans design och mer vågade uttryck. I Rheborgs webbplats härrör en stor del av färginslagen från de posters som används, troligen utformade för andra ändamål initialt. Webbplatsen tycks dock medvetet använda dessa i sin i övrigt mindre färgglada utformning, och även genom scaling fånga besökarens uppmärksamhet på skapare och medskapare av respektive föreställning eller podcast.


Överlag tycks webbplatserna ha gjort medvetna val av design för att främst främja sina mål och syften, och författarna anser att de i stora drag lyckas med detta utifrån de i resultaten nämnda observationerna.




# Självständig analys av egen sida
## Analys av egen sida utifrån samma punkter som ovan
* **Allmänna kännetecken med avseende på design:** 
Webbplatsen har överlag en ambition att vara stilren och något egen, med fokus på sådan typografi där ett medvetet val av icke-standard typsnitt har gjorts. En viss varm känsla skapas med monokromatiskt färgschema i rosa-mörkröda toner.
* **Designen i relation till webbplatsens mål:** 
Undertecknad anser att designen gynnar webbplatsens mål till viss del. Den minimalistiska stilen rimmar väl med webbplatsens rapportfokus, och det lite avvikande färgtemat hintar till viss del om att webbplatsen är gjord i en designkurs. 
* **Designprinciper:** 
De designprinciper som kännetecknar webbplatsen är förutom scaling, där fotografi på undertecknad och den designade logotypen står i fokus, även förtydligande linjer i länkar till undersidor (imaginär förutom vid hoover) samt footer. Webbplatsen har även inslag av designprincipen balans, främst i sina undersidor med grid, där också asymmetrisk sådan förekommer. 
* **Olika designprinciper på olika sidor:** 
Då webbplatsen ärver stor del av synliga ramen i respektive undersida är designen likartad även för samtliga undersidor, förutom till viss del undersidor där tidigare nämnda grid används.
## Analys av egen sida utifrån ytterligare punkter
* **"Finns det uppdateringar du kan göra på din sida sett utifrån vad du märkt av under din analys?"**
* **"Notera uppdateringarna du gör, eller väljer att inte göra."**

Jag valde att inspireras av designprincipen asymmetrisk “balance” från Rheborgs fotografisida, genom att skapa ett grid på min rapportsida som jag upplever har denna princip, genom att sprida ut elementen men att göra detta med en viktbalans. Förutom detta inspirerades jag även av Rheborgs fotografi-sida ytterligare och valde att implementera “framing” på min logotyp för webbplatsen.  
I en tredje uppdatering blev jag främst inspirerad av från Taylor Swifts undersida “Dates”, där en känsla av djup skapas i flera bilder. Främst en bild med en tändare som skapar skugga på Swifts ansikte. Jag implementerade därav även “depth” på min logotyp genom en transparent skugga, vilket jag tyckte lyfte sidan bort från enkom tvådimensionell framtoning.





# Referenser
* [1] (2023, December 7). Design elements and principles [Online]. Tillgänglig: https://www.canva.com/learn/design-elements-principles/
* [2] (2023, December 7). Taylor Swift [Online]. Tillgänglig: https://www.taylorswift.com/
* [3] (2023, December 7). Johan Rheborg [Online]. Tillgänglig: https://www.johanrheborg.se/
* [4] (2023, December 7). Charlotte Kalla [Online]. Tillgänglig: https://charlotte-kalla.se/




## Övrigt
Författare: Peter L,
Karl W
